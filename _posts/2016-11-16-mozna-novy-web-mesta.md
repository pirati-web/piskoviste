---
autor: Václav Klecanda
layout: blog
category: CLANKY
title: Web města aneb špatný vTTIP
date: 2017-05-07T05:13:17.016Z
author: pokusny kralicek
image: /assets/uploads/logo.png
description: 'Web města nestojí za nic a ani sami úřednící neví nic o tom, jak to změnit'
tags: 'web, IT'
---

Jeden z problémů, který dostal na fóru města celkem podporu, byl __lepší městský web__.
Na toto konto jsem si vyměnil pár emailů s panem tajemníkem.
[Proč je web města Tábora špatný a co udělat, aby byl lepší a užitečnější](http://www.taborjinak.cz/index.php/v-mediich/23-clanky/219-proc-je-web-mesta-tabora-spatny) jsem popsal už před dvěma roky.
Za celou tu dobu se kromě přidání vyhledavacího boxíku, který používá google místo obskurního vyhledávání "systému" vismo, __nestalo vůbec nic__.
Nepřehlednost, špatná struktura, absence třídění prezentovaných informací stále přetrvávají.

> Místo toho __město stále vyjednává__ s dodavatelem dosavadního řesení __o kosmetických úpravách, které mají stát desítky tisíc__, ale problém nevyřeší!

Přitom existuje tolik pozitivních příkladů.
Za všechny lze uvést [Nové Město na Moravě](https://www.nmnm.cz/),
[Brno střed](http://www.brno-stred.cz/) nebo velice zajímavý [Liberec](http://www.liberec.cz/cz/).

Je mi z toho nějak smutno. Ale abych byl aspoň malinko pozitivní, mám pro město jednoduchou radu:

> KDYŽ VAŠE IT ODDĚLENÍ NENÍ SCHOPNÉ ZAJISTIT MODERNÍ A FUNKČNÍ WEB,
OTEVŘETE SE, NECHTE SI PORADIT A PŘESTAŇTE SI NEUSTÁLE NĚCO PÉCT ZA ZÁDY VEŘEJNOSTI.
NAJMĚTE SI ODBORNÍKY NA OTEVŘENÝ SOFTWARE A WEBDESIGN,
AŤ UDĚLAJÍ JEDNODUŠE SPRAVOVATELNÝ WEB POSTAVENÝ NA [OTEVŘENÉM SOFTWARE](https://cs.wikipedia.org/wiki/Otev%C5%99en%C3%BD_software).
NEBUDETE PAK NUCENI JEDNAT S AMATÉRY, OD KTERÝCH JSTE SI KOUPILI WEB,
ALE KTERÝ [UMÍ SPRAVOVAT A ROZŠIŘOVAT JEN ONI](https://cs.wikipedia.org/wiki/Propriet%C3%A1rn%C3%AD_uzam%C4%8Den%C3%AD).

### korespondence s panem tajemníkem

Pro kompletnost vznáším otázku, na co má město IT oddělení, když provozuje takovýto web?
A přidávám mojí korespondenci, aby bylo jasné, co tam sedí za odborníky.

> Dobry den,
na vcerejsim foru zaznelo (uz nevim z kterych ust a zda to byla
oficialni informace), ze se chysta novy web mesta.
Zajimali by me uvazovane alternativy a kriteria, na jejichz zaklade se
bude nove reseni vybirat.
dekuji, s pozdravem Vaclav Klecanda

*(POZN.: byla to paní, která s evidentním nadšením uznamovala "web se bude měnit!!")*

Dobrý den.
Nyní se vytváří samostatný web TURISTA a následně bude předělán i
současný web (občan). Vše bude podle současných nových trendů s cílem
co nejjednodušší orientace pro návštěvníky na našich stránkách.
L.

> Dobry den,
dekuji za odpoved, ktera me vsak uplne neuspokojila. Zajimalo me, zda
se bude menit redakcni system, paklize ano za jaky a proc za ten a
ten, paklize ne, proc, kdyz mesto konstantne narazi na limity jeho
pouziti?
dekuji, VK

Dobrý den.
Omlouvám se, ale vašim dotazům ne zcela rozumím.Nevím o jakých
limitech mluvíte. Veřejnost bude včas a komplexně informována.
L.Š.

> Limitujici na webu tabora je, ze nepouziva tzv. tagy. Nevim, zda
http://www.vismo.cz/ redakcni system toto vubec umoznuje.
DObre, chapu, ze zatim o zmene redakcniho systemu neuvazujete. Doufam,
ze paklize dospejete k tomu, ze je na case se posunout dal, tak
doufam, ze se to verejnost dozvi driv, nez koupite "jine vismo".
s pozdravem, V.Klecanda

### cesta k nápravě

*(POZN.:
tento odstavec vznikl v reakci na výtku,
že článek dostatečně nepopsal, co je problém a nenabízí jasné řešení)*

Podle mého názoru moderní a hlavně přehledný web musí:

- být [responzivní](https://cs.wikipedia.org/wiki/Responzivn%C3%AD_web_design)
- informace co nejvíce třídít = používat [tagy (štítky)](http://www.adaptic.cz/znalosti/slovnicek/tag/)
- umožňovat [RSS odběry](https://cs.wikipedia.org/wiki/RSS) a to i na úrovni jednotlivých tagů
- prezentovat informace v __TEXTOVÉ PODOBĚ__ nikoli v PDFkách nebo nedejbože naskenovaných obrázcích
- informace vzájemně linkovat (odkazovat)

Táborský web z tohoto seznamu nenabízí prakticky nic.
A co tedy udělat, aby se to změnilo?

- rozloučit se se stávajícím provozovatelem, jehož redakční systém
(tj. část webu sloužící pro přidávání informací) je zastaralý
a zřejmě neumožňuje to, co moderní web žádá
- vypsat __transparentní__ výběrové řízení na IT konzultanta,
který doporučí jiné, __hlavně otevřené řešení__ a zajistí jeho:
  - zprovoznění (za plné podpory IT odboru)
  - zaškolení IT odboru, aby jeho "odborní" pracovníci byli schopni sami odstraňovat problémy, které mohou nastat
  - zaškolit i jednotlivé pracovníky (editory), kteří budou s novým redakčním systémem pracovat __+ garanty__, tj. vyčleněné pracovníky IT odboru, kteří budou odpovědni za zaškolování nově příchozích editorů.
- pak už jen dodržovat jednoduché pravidlo při publikování: __dbát na použití správných tagů__

Budování přehledného webu, který prezentuje takové množství, jako táborský, není jednoduché.
Proto je potřeba mu věnovat náležitou péči, definovat zodpovědnosti, použít správný software, ale hlavně neusnout a neustále sledovat trendy a nejlepší postupy.





